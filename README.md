# Stypułkowski Jakub Przemysław

Ma to być centrum statystyczne rozgrywek NBA, połączone z porównaniem graczy i prostą symulacją pojedynków 1vs1 (coś w stylu walk Słowian).

Dane będą znajdować się w dołączonych tabelach CSV pobranych ze strony BasketReference.com. Będą już pobrane i znajdować się w repozytorium. Danych do wyboru jest bardzo dużo, więc wybiorę proste 2-4 tabele porównujące drużyny i zawodników.

Zamysł jest taki, by użytkownik mógł wybierać kryteria (najlepiej kilka) i ilość zawodników/drużyn do porównania. Oczywiście wprowadzone zapytania będą filtrowane wg kryteriów, które dostarcza sama NBA (ilość rzutów, ilość minut).

Przykładowo: gracz A, który rzucił 2 trójki na 2 w całym sezonie (100% skuteczności), z pewnością nie jest lepszym strzelcem niż gracz B, który rzucił 160 trójek na 400 (40% skuteczności) - jest to po prostu za mała próba.

Symulacje pojedynków będą odbywać się na podstawie odpowiednich współczynników w tabelach, określających wartość zawodnika. Ponownie - będą również one filtrowane dodatkowymi kryteriami.
Niestety, nie jest możliwe wzięcie pod uwagę stylu gry zawodnika (w obronie i ataku), ponieważ takie dane nie są w całości udostępniane.
